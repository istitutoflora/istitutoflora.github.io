---
layout: post
title:  "Cyber Bullismo"
author: niccolo 
categories: [ sociologia ]
image: assets/images/2019-06-04-cyber-bullismo/bullismo.jpg
featured: false
hidden: false
---


Questo venerdì tutta la scuola si è recata al 45° parallelo per assistere ad un incontro nel quale si sarebbe discusso di un argomento molto delicato, il cyberbullismo. Abbiamo preso il pullman davanti a scuola e ci siamo recati al punto prestabilito. 

Una volta arrivati al 45° abbiamo notato una specie di cupola quasi completamente trasparente, proprio in mezzo alla strada; era il luogo nel quale si sarebbe svolto l’incontro. Abbiamo preso posta a sedere e abbiamo notato con piacere che avrebbero assistito anche alcune classi del liceo.

Un signore con un microfono ci ha accolto e ci ha illustrato come si sarebbe svolto l’incontro. Dopodiché è partita una canzone e il presentatore ha annunciato l’entrata di Mecca. Lo spettacolo parlava di un ragazzo di 15 anni che assieme ad un gruppo di amici ha iniziato a rincorrere un cane per poi accerchiarlo; subito dopo il padrone del cane, anche lui un ragazzino, ha cercato di difenderlo e di trarlo fuori da quella brutta situazione.

Gli amici del ragazzo hanno iniziato a picchiarlo tirandogli calci e pugni, altri due si apprestavano a riprendere la scena, mentre il protagonista, attonito, decise di non fare nulla per fermare gli amici. Il ragazzo che cercò di difendere il proprio cane fu coperto di insulti e prese in giro inseguito alla diffusione del video su internet. Il protagonista provò a difenderlo ed in poco tempo anche lui fu preso di mira. La storia si è conclusa tragicamente con il suicidio del protagonista. Personalmente ho trovato lo spettacolo ben fatto, ed è stato capace di suscitare in noi emozioni molto forti. Dopodiché c’è stata una discussione tra il pubblico e i realizzatori dello spettacolo sull’argomento dei social, dei followers e delle foto che si postano.

I seguaci che abbiamo su Instagram, ad esempio, non rispecchiano i nostri veri amici. Prima di postare una foto, dobbiamo essere consapevoli che essa può essere vista da persone che non conosciamo e che possono farci del male. Ciò che si pubblica sul web rimane e non sparisce.
    
 Il bullismo fa molte vittime:
 - chi lo fa
 - chi resta a guardare e non aiuta
 - chi si trova in pericolo
 - chi lo subisce. 

 Quest’incontro ha voluto trasmettere a noi ragazzi un insegnamento: quante male si può fare al prossimo con parole e gesti. È bene, quando si è in questi casi di cyberbullismo e bullismo, parlarne con i genitori, amici o professori. Non ha senso perdere la vita per colpa di persone immature, non è giusto distruggere il futuro di qualunque ragazzo solo perché ha qualche difetto che lo rende leggermente “diverso” dai compagni. Ogni persona ha dentro di sé un’anima e un cuore grande superiore a molti altri. La vita è degna di essere vissuta in qualsiasi parte del mondo. Siamo tutti uguali, ci differenziamo solo per le caratteristiche personali.
